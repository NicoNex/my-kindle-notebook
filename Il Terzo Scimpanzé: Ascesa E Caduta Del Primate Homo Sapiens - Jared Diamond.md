# Il Terzo Scimpanzé: Ascesa E Caduta Del Primate Homo Sapiens - Jared Diamond
### Posizione 97
Con una popolazione che cresce al punto da raddoppiarsi ogni quarantun anni, raggiungeremo presto il limite biologico della nostra specie; dopo di che dovremo cominciare a batterci fra di noi all’ultimo sangue per assicurarci una fetta delle limitate risorse terrestri.

### Posizione 99
Inoltre, dato il ritmo con cui stiamo sterminando le altre specie animali, nel corso del prossimo secolo la maggior parte della fauna attualmente esistente sarà estinta o in via di estinzione, cosa che non potrà non riflettersi negativamente sull’uomo, che dipende dal mondo animale per la sua sussistenza.

### Posizione 234
la separazione fra l’uomo e lo scimpanzé dovrebbe essersi verificata attorno a sette milioni di anni fa, con un margine di incertezza di qualche milione di anni.

### Posizione 456
Oggi sulla terra non ci sarebbe quindi una sola specie di Homo, bensì tre: lo scimpanzé comune, Homo troglodytes, lo scimpanzé pigmeo, Homo paniscus, e il terzo scimpanzé o scimpanzé umano, Homo sapiens.

### Posizione 501
Oggi come oggi, siamo sicuri di una cosa sola: gran parte del DNA è inutile. Sappiamo che almeno una parte di quell’1,6 per cento che ci differenzia dagli scimpanzé non svolge alcun ruolo e che le differenze funzionalmente significative devono essere confinate in una piccola frazione, non ancora identificata, di quello stesso 1,6 per cento.

### Posizione 604
Il primo di questi cambiamenti si verificò attorno a quattro milioni di anni fa: risalgono infatti a questo periodo ossa fossilizzate la cui struttura ci mostra che i nostri antenati camminavano abitualmente eretti sui due arti posteriori.

### Posizione 608
Il secondo cambiamento avvenne attorno a tre milioni di anni fa, quando la nostra linea genealogica si divise in (almeno) due specie distinte.

### Posizione 627
Il terzo e ultimo dei grandi mutamenti che cominciarono a rendere i nostri progenitori più umani e meno scimmieschi fu l’uso regolare di utensili in pietra.

### Posizione 733
Gli studi condotti su molti cacciatori-raccoglitori moderni – dotati di armi molto più efficaci di quelle dell’Homo sapiens primitivo – mostrano che la fonte principale delle calorie consumate da una famiglia sono i vegetali raccolti dalle donne.

### Posizione 740
Per la maggior parte della nostra storia non siamo stati grandi cacciatori ma solo abili scimpanzé, capaci di usare utensili in pietra per procurarci e preparare cibi vegetali e piccoli animali. Di tanto in tanto gli uomini uccidevano un animale di grossa taglia, e poi continuavano a raccontare senza fine la storia di quel raro evento.

### Posizione 870
L’umanità, da centomila a circa cinquantamila anni fa, si presentava dunque così: l’Europa settentrionale, la Siberia, l’Australia, le isole oceaniche e l’intero Nuovo Mondo erano ancora privi di popolazioni umane; in Europa e nell’Asia occidentale vivevano i neanderthaliani; in Africa vivevano popolazioni sempre più simili nella loro anatomia a noi moderni; e in Asia orientale c’erano popolazioni diverse sia dai neanderthaliani sia dagli africani, ma note solo sulla base di poche ossa.

### Posizione 1228
Il nostro progresso dallo status di semplice mammifero di grossa taglia all’esclusiva condizione dell’umanità è dipeso, quindi, dal rimodellamento non solo del bacino e del cranio ma anche della sessualità.

### Posizione 1372
Mentre possiamo essere d’accordo sul fatto che il pene è un organo da parata, dobbiamo aggiungere che questa è destinata non alle donne ma agli uomini. Altri fatti confermano che il pene più grande ha funzioni di minaccia o esibizione di status verso altri uomini: ricordiamo tutta l’arte fallica creata da uomini per uomini, e la diffusa ossessione maschile per la misura del pene.

### Posizione 1819
Nelle critiche rivolte alla sociobiologia ricorrono due timori: che la dimostrazione della base evolutiva di un comportamento barbarico abbia l’aria di giustificarlo, e che la dimostrazione della base genetica di un altro comportamento implichi che non può esser fatto nulla per cambiarlo.

### Posizione 1837
ci siamo evoluti, come gli altri animali, per vincere la partita della riproduzione. Questa gara ha come unico obiettivo quello di lasciare il maggior numero possibile di discendenti, una strategia di gioco la cui eredità è ancora presente in noi. L’uomo ha scelto, però, di perseguire anche fini etici, che possono essere in conflitto con gli scopi e i metodi della gara sessuale. Il fatto di poter scegliere tra diversi obiettivi è una delle differenze più radicali che ci distinguono dagli animali.

### Posizione 3561
Per esempio, è stato calcoato che il tempo medio dedicato ogni settimana dai boscimani alla ricerca di cibo è di sole dodici-diciannove ore; quanti lettori possono vantare una settimana lavorativa così corta? Come rispose un boscimano quando gli chiesero perché non praticasse l’agricoltura come le tribù vicine: «Perché dovremmo coltivare la terra quando nel mondo le noci di mongongo sono così abbondanti?»

### Posizione 3691
Costretti a scegliere fra la necessità di porre limiti allo sviluppo della popolazione o tentare di aumentare la produzione di cibo, abbiamo scelto quest’ultima strada e abbiamo finito con l’essere oppressi dalla fame, dalla guerra e dalla tirannia. La stessa scelta si ripropone oggi, con la differenza che oggi possiamo imparare dal passato.

### Posizione 3981
«Sarebbe ugualmente assurdo che fosse nata una sola spiga in un vasto campo e un solo mondo nell’infinito».

### Posizione 4222
L’uomo ebbe per la maggior parte della sua storia una distribuzione tipicamente mammaliana, limitata alle zone calde dell’Africa non coperte da foreste. Ancora 50 000 anni fa eravamo confinati nelle aree tropicali e temperate dell’Africa e dell’Eurasia. Poi ci diffondemmo in Australia e nella Nuova Guinea (circa 50 000 anni fa), nelle parti fredde dell’Europa (circa 30 000 anni fa), in Siberia (circa 20 000 anni fa), in America (attorno a 11 000 anni fa) e in Polinesia (fra 3600 e 1000 anni fa).

### Posizione 4766
La geografia era una materia di cui si richiedeva la conoscenza nelle scuole e nei college americani fino a qualche decennio fa, quando si cominciò a lasciarla cadere da molti piani di studio. Si diffuse allora l’errata convinzione che essa consistesse in poco più che nell’apprendimento mnemonico dei nomi delle capitali dei vari Stati. Ma venti settimane di studio di questa materia nella settima classe non sono sufficienti a insegnare ai nostri futuri uomini politici gli effetti che la geografia ha in realtà sul genere umano. Le comunicazioni via fax e via satellite fra regioni remote del globo non possono cancellare le differenze dovute alla nostra diversa posizione geografica. Su tempi lunghi, e su larga scala, il luogo in cui viviamo è stato fondamentale per fare di noi ciò che siamo.

### Posizione 5030
Alcuni linguisti hanno calcolato allo scopo il ritmo di cambiamento delle parole in alcune lingue scritte storicamente documentate, come ad esempio il passaggio dall’anglosassone all’inglese di Chaucer e all’inglese moderno. Questi studi, che appartengono a una scienza detta glottocronologia (o cronologia delle lingue), hanno fornito questa regola empirica: le lingue sostituiscono il 20 per cento circa del loro vocabolario ogni mille anni. La maggior parte dei linguisti rifiuta i calcoli della glottocronologia, sostenendo che il ritmo di sostituzione delle parole deve variare in relazione alle circostanze sociali e ai singoli casi particolari. Gli stessi linguisti, però, sono in generale disposti a compiere una stima sulla base della propria esperienza personale. Le conclusioni degli uni e degli altri sono che il PIE potrebbe avere cominciato a differenziarsi attorno al 3000 a. C., sicuramente prima del 2500 a.C., e non prima del 5000 a.C.

### Posizione 5061
Per questi motivi la paleontologia linguistica, anche in assenza di qualsiasi altra prova, daterebbe la frammentazione del PIE in un periodo compreso tra il 3300 e il 2000 a. C.

### Posizione 5100
Poiché l’ugro-finnico proviene dalle foreste della Russia settentrionale, questo fatto ci induce a collocare l’ipotetica patria d’origine del PIE nelle steppe russe a sud delle foreste.

### Posizione 5109
la lingua indoeuropea moderna che rimane ancor oggi più simile al PIE è il lituano.

### Posizione 5635
Pare che la frequenza dei massacri sia stata in passato almeno pari a quella odierna, anche se motivi di carattere pratico limitarono il numero delle vittime.

