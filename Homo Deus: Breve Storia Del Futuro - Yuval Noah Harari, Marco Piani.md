# Homo Deus: Breve Storia Del Futuro - Yuval Noah Harari, Marco Piani
### Pagina 24
Nel 2012 sono morte circa 56 milioni di persone nel mondo intero: 620.000 sono state vittime della violenza umana (le guerre hanno ucciso 120.000 persone, il crimine ne ha colpito un ulteriore mezzo milione); 800.000 persone si sono suicidate e 1,5 milioni di individui sono morti di diabete.23 Lo zucchero è adesso più pericoloso della polvere da sparo.

### Pagina 27
Mentre nel 2010 l’obesità e le malattie connesse hanno ucciso circa 3 milioni di persone, i terroristi hanno fatto 7697 vittime in tutto il mondo, la maggior parte delle quali nei paesi in via di sviluppo.25 Per l’americano o l’europeo medio, la Coca-Cola costituisce una minaccia assai più letale di al-Qaida.

### Pagina 45
Ma al giorno d’oggi filosofi, politici e persino alcuni economisti richiedono di integrare o addirittura di rimpiazzare il PIL con la FIL – la felicità interna lorda. Dopotutto, che cosa vuole la gente? Non vuole produrre. Vuole essere felice. La produzione è importante perché assicura la base materiale per essere felici. Ma è soltanto un mezzo, non il fine.

### Pagina 49
Il successore di Bentham, John Stuart Mill, ha spiegato che la felicità non è nient’altro che piacere e libertà dal dolore, e che al di là del piacere e del dolore non esiste alcun bene o male. Chiunque cerchi di dedurre il bene e il male da qualcos’altro (come la parola di Dio o l’interesse nazionale) vi sta ingannando, e forse s’inganna lui per primo.

### Pagina 55
Gli stati sperano di regolare il perseguimento della felicità grazie alle sostanze stupefacenti, separando quelle “cattive” da quelle “buone”. Il principio è chiaro: le manipolazioni psicotrope che rafforzano la stabilità politica, l’ordine sociale e la crescita economica sono concesse e persino incoraggiate (per esempio quelle che calmano l’iperattività dei bambini a scuola o spingono soldati ansiosi a gettarsi in una battaglia). Le manipolazioni che minacciano la stabilità e la crescita sono bandite.

### Pagina 57
Per raggiungere uno stato di felicità reale, gli umani hanno bisogno di rallentare la ricerca di sensazioni piacevoli, non di accelerarla.

### Pagina 77
Questo è il paradosso della conoscenza. Una conoscenza che non è in grado di modificare i comportamenti è inutile. Ma una conoscenza che sia in grado di farlo, rapidamente vede svanire la sua capacità di far presa sulle cose. Quanti più dati raccogliamo e quanto più profonda è la nostra comprensione della storia, tanto più in fretta la storia muta il suo corso e, corrispondentemente, la nostra conoscenza diventa obsoleta.

### Pagina 79
Gli storici studiano il passato non per ripeterlo, ma per liberarsene.

### Pagina 107
Un algoritmo è un insieme ordinato di istruzioni che possono essere usate per fare dei calcoli, risolvere problemi e prendere decisioni. Un algoritmo non è un particolare calcolo, ma il metodo seguito per fare il calcolo.

### Pagina 109
Gli algoritmi che controllano gli umani funzionano attraverso sensazioni, emozioni e pensieri.

### Pagina 132
Darwin ci ha deprivati delle nostre anime. Se comprendete il nocciolo della teoria dell’evoluzione, allora vi sarà chiaro che non prevede l’esistenza dell’anima.

### Pagina 153
Il test di Turing non è altro che la replica di un’ordinaria forma di (auto)controllo sociale a cui ogni uomo gay doveva sottoporsi nella Gran Bretagna degli anni cinquanta: puoi passare per un uomo etero? In virtù della propria esperienza personale, Turing sapeva che non contava chi davvero si era – l’unica cosa che contava era ciò che gli altri pensavano di te. A parere di Turing, i computer del futuro sarebbero stati proprio come gli uomini gay degli anni cinquanta. Non ha importanza se i computer saranno effettivamente coscienti oppure no. A contare sarà soltanto l’opinione della gente al riguardo.

### Pagina 166
Homo sapiens è l’unica specie al mondo capace di cooperare in modo flessibile su larga scala. Anche l’intelligenza e la fabbricazione di strumenti sono state fondamentali, ovviamente. Ma se gli umani non avessero imparato a cooperare con flessibilità e in grandi numeri, i nostri potenti cervelli e le nostre abili mani sarebbero ancora alle prese con pietre di selce piuttosto che con atomi di uranio.

### Pagina 168
Per scatenare una rivoluzione, i numeri non sono mai l’aspetto fondamentale. Di solito, i rovesciamenti degli ordini costituiti sono realizzati da piccole reti di agitatori piuttosto che dalle masse. Se volete far scoppiare una rivoluzione, non chiedetevi “Quante persone sostengono le mie idee?” Chiedetevi invece “Quanti tra i miei sostenitori sono capaci di un’effettiva collaborazione?”

### Pagina 179
Ogni forma di cooperazione umana su larga scala è in ultima analisi fondata sulla nostra fede negli “ordini costituiti immaginari”.

### Pagina 181
Le entità intersoggettive dipendono dalla comunicazione fra numerosi umani piuttosto che dalle credenze e dalle sensazioni dei singoli umani. Molti dei più importanti attori nella storia sono intersoggettivi. Il denaro, per esempio, non ha un valore oggettivo. Non potete mangiare, bere o indossare una banconota. Tuttavia, finché miliardi di persone credono nel suo valore, potete usarlo per comprare del cibo, bevande o vestiti.

### Pagina 190
Nel XXI secolo la capacità di creare significato potrebbe pertanto diventare la forza più potente sulla terra, superando persino l’impatto di imprevedibili asteroidi e della selezione naturale. Se vogliamo quindi comprendere il nostro futuro, decrittare genomi e analizzare numeri è appena sufficiente. Dobbiamo anche decifrare i costrutti ideologici che danno senso al mondo.

### Pagina 224
La religione è una qualsiasi narrazione globale che conferisce legittimità oltreumana a leggi, norme e valori umani. Essa legittima le strutture sociali esistenti con l’argomento che esse riflettono leggi che trascendono gli uomini storicamente determinati.

### Pagina 247
gli esseri umani accettano di rinunciare al significato in cambio del potere.

### Pagina 249
L’onnipotenza è di fronte a noi, quasi alla nostra portata, ma sotto i nostri piedi si spalanca l’abisso della completa insignificanza. In pratica la vita moderna consiste in un’incessante ricerca del potere dentro un universo svuotato di senso.

### Pagina 294
Non potete fare esperienza di qualcosa se non avete la necessaria sensibilità, e non potete sviluppare la vostra sensibilità se non sottoponendovi a una lunga serie di esperienze.

### Pagina 358
dentro ognuno di noi esistono almeno due diversi sé: il sé esperienziale e il sé narrante.

### Pagina 359
Ogni volta che il sé narrante giudica le nostre esperienze, ne ignora la durata e adotta la “regola del picco-fine”: si ricorda solo del momento di picco e del risultato finale, e valuta l’intera esperienza in base alla loro media.

### Pagina 416
Al culmine dell’imperialismo europeo, i conquistatori e i mercanti compravano intere isole e paesi in cambio di perline colorate. Nel XXI secolo è probabile che i nostri dati personali siano la risorsa di maggior valore che la maggior parte degli umani avrà ancora da offrire, e noi la stiamo cedendo ai giganti tecnologici in cambio di servizi e-mail e divertenti video con i gattini.

### Pagina 441
L’umanità moderna è malata di quella che, con un acronimo, si definisce FOMO (Fear Of Missing Out), cioè la paura di essere tagliati fuori – e pur avendo una possibilità di scelta più ampia che in passato, abbiamo perso l’abilità di prestare veramente attenzione a quello che scegliamo, di qualsiasi cosa si tratti.

### Pagina 484
Nei tempi antichi deteneva il potere chi aveva accesso alle informazioni. Oggi avere potere significa sapere cosa ignorare.

### Pagina 486
1. Gli organismi sono davvero soltanto algoritmi, e la vita è davvero soltanto elaborazione dati? 2. Che cos’è più importante: l’intelligenza o la consapevolezza? 3. Che cosa accadrà alla società, alla politica e alla vita quotidiana quando algoritmi non coscienti ma dotati di grande intelligenza ci conosceranno più a fondo di quanto noi conosciamo noi stessi?

