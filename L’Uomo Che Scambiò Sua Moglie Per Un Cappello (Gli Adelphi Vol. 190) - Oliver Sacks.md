# L’Uomo Che Scambiò Sua Moglie Per Un Cappello (Gli Adelphi Vol. 190) - Oliver Sacks
### Posizione 400
Si deve incominciare a perdere la memoria, anche solo brandelli di ricordi, per capire che in essa consiste la nostra vita. Senza memoria la vita non è vita... La nostra memoria è la nostra coerenza, la nostra ragione, il nostro sentimento, persino il nostro agire. Senza di essa non siamo nulla...

### Posizione 605
(Se un uomo ha perso una gamba o un occhio, sa di averli persi; ma se ha perso un sé, se stesso, non può saperlo, perché egli non c’è più per saperlo).

### Posizione 731
Gli aspetti di cose per noi importantissime sono nascosti a causa della loro semplicità e familiarità. (Si è incapaci di notare qualcosa perché la si ha sempre davanti agli occhi). I veri fondamenti di un’indagine non colpiscono affatto l’uomo che la compie.

### Posizione 1301
«Si può mentire con la bocca,» scrive Nietzsche «ma con la smorfia che l’accompagna si dice ugualmente la verità».

### Posizione 1712
Ognuno di noi ha una storia del proprio vissuto, un racconto interiore, la cui continuità, il cui senso è la nostra vita. Si potrebbe dire che ognuno di noi costruisce e vive un «racconto», e che questo racconto è noi stessi, la nostra identità.

### Posizione 1718
Per essere noi stessi, dobbiamo avere noi stessi – possedere, se necessario ri-possedere, la storia del nostro vissuto. Dobbiamo «ripetere» noi stessi, nel senso etimologico del termine, rievocare il dramma interiore, il racconto di noi stessi. L’uomo ha bisogno di questo racconto, di un racconto interiore continuo, per conservare la sua identità, il suo sé.

### Posizione 2066
«Epilessia musicale» o «epilessia personale», quindi, sembrerebbero una contraddizione in termini. Eppure queste epilessie esistono, benché unicamente nel contesto di attacchi a livello di lobo temporale, epilessie della parte reminiscente del cervello. Hughlings Jackson le descrisse un secolo fa e parlò a loro proposito di «stati di sogno», «reminiscenze» e «crisi psicomotorie»:

### Posizione 2078
«Vi sono: 1) lo stato di coscienza quasi-parassitario (stato di sogno) e 2) resti di coscienza normale, e quindi c’è una doppia coscienza... una diplopia mentale».

### Posizione 2091
«Durante l’intervento risulta chiaro di solito che la risposta esperienziale evocata è una riproduzione casuale di ciò che costituiva il flusso di coscienza in un qualche momento della vita trascorsa... Può essere stato [e qui Penfield riassume la straordinaria varietà di sogni e scene epilettici da lui evocati] un brano di musica ascoltato chissà quando, o il momento in cui ci si è fermati sulla soglia della sala da ballo per guardare i ballerini, o la scena della rapina immaginata leggendo una pagina di fumetti, o il risveglio da un sogno che sembrava realtà, o un’allegra chiacchierata con gli amici, o il momento in cui ci si è arrestati in ascolto per assicurarsi che il piccolo stesse bene, o le insegne luminose osservate una sera, o il lettino della sala parto, o lo spavento provato alla vista di un individuo minaccioso, o la volta che si è vista la gente entrare tutta coperta di neve... O magari l’attimo di sosta all’angolo di Jacob Street con Washington Street a South Bend, Indiana... o i carrozzoni del circo visti una notte di tanti anni fa da bambini... o la mamma che salutava gli ospiti in partenza... o la mamma e il papà che cantavano le canzoni di Natale».

### Posizione 2102
«Abbiamo osservato con sorpresa che molto spesso la stimolazione elettrica faceva sì che il paziente udisse della musica. Questo effetto è stato prodotto da diciassette punti diversi in 11 casi (si veda sotto la figura). A volte era un’orchestra, a volte erano voci che cantavano o un pianoforte che suonava, o un coro. Parecchie volte ci venne detto che si trattava di una sigla musicale radiofonica... La produzione di musica è localizzata nella circonvoluzione temporale superiore, nella superficie laterale o in quella superiore (e quindi vicina al punto associato alla cosiddetta epilessia musicogenica)».

### Posizione 2571
Per Kurt Goldstein, ad esempio, il massimo organizzatore della materia tra gli studiosi della sua generazione, la mente, gloria dell’uomo, è tutta nella facoltà di astrazione e di categorizzazione e l’effetto di un danno cerebrale di qualsiasi tipo è di far precipitare l’uomo da questa regione elevata nelle paludi quasi subumane del concreto.

### Posizione 3085
Forse l’esigenza di trovare o sentire una qualche armonia o ordine supremi è un universale della mente, quali che siano i suoi poteri e la forma in cui essa si manifesta.

