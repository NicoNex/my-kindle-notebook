# 21 Lezioni Per Il Xxi Secolo - Yuval Noah Harari
### Pagina 46
Due capacità dell’IA particolarmente importanti e qualitativamente diverse da quelle del nostro cervello sono la connettività e la possibilità di aggiornamento.

### Pagina 74
Ma nelle vite di tutti la ricerca di un senso e di una comunità potrebbe diventare più importante della ricerca di un lavoro.

### Pagina 79
Questa fiducia nei sentimenti potrebbe rivelarsi il tallone di Achille della democrazia liberale. Perché, quando qualcuno (a Pechino o a San Francisco) avrà messo a punto la tecnologia per controllare abusivamente i sentimenti e per manipolarli, la politica democratica si trasformerà in un teatrino di marionette emotive.

### Pagina 81
Il nostro intimo sentire, quindi, non è l’opposto della razionalità – rappresenta l’evoluzione della razionalità.

### Pagina 161
Dal 1945 un numero sorprendentemente basso di confini è stato ritracciato per mezzo di aggressioni violente, e la maggior parte dei paesi ha smesso di usare la guerra come uno strumento politico corrente. Nel 2016, nonostante le guerre in Siria, Ucraina e in molti altri punti caldi, sono morte meno persone per violenza umana che per obesità, incidenti stradali o suicidio.3 Un dato che può essere considerato a ragion veduta il massimo risultato politico e morale dei nostri tempi.

### Pagina 163
Zelanti nazionalisti che gridano “Prima il nostro paese!” dovrebbero chiedersi se il loro paese da solo, senza un robusto sistema di cooperazione internazionale, sia in grado di proteggere il mondo – e anche se stesso – dalla catastrofe nucleare.

### Pagina 179
Un sacerdote non è qualcuno che sa come eseguire la danza della pioggia e mettere fine alla siccità. Un sacerdote è uno che sa giustificare il fatto che la danza della pioggia abbia fallito e che dobbiamo continuare a credere nel nostro dio anche se sembra sordo alle nostre preghiere.

### Pagina 205
La gente continua a condurre uno sforzo eroico contro il razzismo tradizionale senza rendersi conto che il fronte della battaglia è cambiato. Il razzismo tradizionale sta venendo meno, il mondo adesso è pieno di “culturalisti”.

### Pagina 265
Secondo le nostre migliori conoscenze scientifiche, tutti questi testi sacri sono stati scritti da fantasiosi Homo sapiens. Sono solo storie inventate dai nostri antenati per legittimare norme sociali e strutture politiche.

### Pagina 320
È una responsabilità di noi tutti investire tempo ed energie per scoprire i nostri pregiudizi e verificare le nostre fonti d’informazione.

### Pagina 321
se volete informazioni affidabili – pagate il giusto prezzo per averle.

### Pagina 321
se qualche tema vi sembra di straordinario interesse, fate lo sforzo di leggere la letteratura scientifica rilevante che lo riguarda.

### Pagina 322
Certamente abbiamo bisogno di buona scienza, ma da una prospettiva politica un buon film di fantascienza è di gran lunga più efficace di un articolo su Science o Nature.

### Pagina 326
quando cominciate a esplorare i molteplici modi in cui il mondo vi condiziona, alla fine vi rendete conto che il cuore della vostra identità è un’illusione complessa creata da reti neurali.

### Pagina 328
Ma la verità è che gli esseri umani hanno ottenuto il controllo del mondo non tanto grazie all’invenzione di coltelli e all’uccisione di mammut, quanto piuttosto grazie alla manipolazione della mente degli uomini.

### Pagina 328
Ci piace l’idea di dare forma a pietre taglienti, ma non quella di essere noi stessi pietre taglienti. Così la variante Matrix della vecchia storia del mammut diventa qualcosa tipo: “La mente immagina un robot – la mano crea un robot – il robot uccide i terroristi ma prova anche a controllare la mente – la mente uccide il robot.” Tuttavia questa storia è falsa. Il problema non è che la mente non sarà in grado di uccidere il robot. Il problema è che la mente che ha immaginato il robot in primo luogo era già il prodotto di numerose manipolazioni precedenti. Pertanto uccidere il robot non ci libererà.

### Pagina 336
Essere capaci di fuggire da una definizione ristretta di sé potrebbe diventare una competenza necessaria per sopravvivere nel XXI secolo.

### Pagina 342
In un mondo del genere l’ultima cosa che può fare un insegnante è dare ai suoi allievi ulteriori informazioni. Ne hanno già troppe. La gente invece ha bisogno di strumenti critici per interpretare le informazioni, per distinguere ciò che è importante da ciò che è irrilevante, e soprattutto per poter inquadrare tutte le informazioni in un più ampio scenario mondiale.

### Pagina 343
Molti esperti di pedagogia ritengono che le scuole dovrebbero impostare la didattica sulle “quattro C”: critica, comunicazione, collaborazione e creatività.

### Pagina 347
Per rimanere rilevanti – non solo economicamente, ma soprattutto socialmente – avrete bisogno di continuare a imparare e a reinventare voi stessi, sia quando siete giovani sia a cinquant’anni.

### Pagina 348
Quindi il consiglio migliore che potrei dare a un quindicenne incastrato in un’antiquata scuola da qualche parte nel Messico, nell’India o in Alabama è: non fidarti troppo degli adulti. Sono per la maggior parte animati da buone intenzioni, ma non sono proprio in grado di capire il mondo.

### Pagina 352
Se invece volete avere un minimo di controllo sulla vostra esistenza individuale e sul futuro della vita, dovrete correre più velocemente degli algoritmi, più velocemente di Amazon e del governo, e cercare di conoscere voi stessi prima di loro. Per correre veloci, non caricatevi di bagagli. Lasciate perdere tutte le vostre illusioni. Sono pesantissime.

### Pagina 374
Non potete né vedere né sentire la Francia, poiché essa esiste soltanto nella vostra immaginazione, ma potete certamente vedere e ascoltare la Marsigliese. Perciò sventolando una bandiera colorata e cantando un inno trasformate la nazione da una narrazione astratta in una realtà concreta.

### Pagina 376
Anche nelle questioni di cuore, qualsiasi aspirante Romeo o Werther sa che senza sacrificio non esiste vero amore. Il sacrificio non è soltanto un modo per convincere il vostro amato che avete intenzioni serie – è anche un modo per convincere voi stessi che siete davvero innamorati. Perché pensate che le donne chiedano anelli con diamante ai loro amati? Una volta che l’amato abbia fatto un sacrificio finanziario così ingente, deve convincere se stesso che lo ha fatto per una buona causa.

### Pagina 395
L’universo è privo di senso, e anche i sentimenti umani non hanno alcun senso. Essi non svolgono un ruolo o una funzione in qualche grandiosa narrazione cosmica – sono soltanto vibrazioni effimere, che appaiono e scompaiono senza una ragione specifica. Questa è la verità. Facciamola finita.

### Pagina 400
Noi umani abbiamo conquistato il mondo grazie alla nostra abilità di creare e credere a storie fittizie. Inoltre non siamo particolarmente bravi nel distinguere tra finzione e realtà. Trascurare questa distinzione è stata una questione di sopravvivenza. Se tuttavia volete imparare a distinguere tra finzione e realtà, il luogo giusto per cominciare è la sofferenza. Perché è la cosa più reale che ci sia al mondo.

### Pagina 406
L’insegnante, S.N. Goenka, ci chiese di stare seduti con le gambe incrociate e gli occhi chiusi, e concentrò tutta la nostra attenzione sull’attività di inspirare ed espirare l’aria dalle nostre narici. “Non fate niente,” ripeteva, “non cercate di controllare il respiro o di respirare in un modo particolare. Osservate soltanto la realtà del momento presente, qualunque essa sia. Quando state inspirando, siete solo consapevoli di questo: adesso il respiro sta entrando. Quando state espirando, siete solo consapevoli di questo: adesso il respiro sta uscendo. E quando perdete la concentrazione e la vostra mente comincia a vagare tra i ricordi e le fantasie, siete solo consapevoli di questo: adesso la mia mente ha vagato lontano dal respiro.” Fu la cosa più importante che mi avessero mai detto.

### Pagina 418
Ancora per pochi anni o decenni, avremo facoltà di scegliere. Se ci impegniamo, potremo ancora indagare chi siamo davvero. Ma per cogliere questa opportunità, dobbiamo farlo subito.

### Pagina 430
Cerco di essere un realista. Potrei sintetizzare la situazione del genere umano all’inizio del XXI secolo nel modo seguente: Le cose non sono mai andate meglio. Le cose continuano ad andare piuttosto male. Le cose possono andare ancora peggio.

